---
title: "Scaricabarile - un gioco da tavolo"
description: "Ho creato un gioco da tavolo! Queste sono le istruzioni nel frattempo che capisco come produrlo su larga scala!"
date: 2025-11-04
showDate: true
draft: false 

image: images/blog/immagine.estensione
imageAltAttribute: TestoImmagine

tags:
  - blog
---

Molto brevemente: anni fa (si parla del 2020) mi misi in testa l'idea di sviluppare un gioco da tavolo estremamente semplice, portatile, che richiedesse il minor numero di possibile di risorse per poter essere portato con se e giocato. Qualcosa da poter avere sempre nello zaino, con delle regole spiegabili in meno di 120 secondi e giocabile a cuor leggero. Un passatempo nel senso più letterale del termine.

Ecco, quasi cinque anni fa mi ritrovai fra le mani dei fagioli secchi e.. il resto dopo!

---

### Componenti
	- 60 pedine/barili
	- 1 dado d4

### Obiettivo
Scaricare tutti i propri barili prima degli altri.

### Preparazione
Ogni giocatore inizia con 60/n_giocatori barili. I barili vengono posizionati di fronte al giocatore, nel proprio ***deposito***.
Il gioco inizia dal più giovane e prosegue in senso orario.

### Gioco
Durante il proprio turno ogni giocatore tira il dado ed esegue una delle seguenti meccaniche, a seconda del risultato sul dado:

#### 1 : SCARICABARILE
il giocatore ritira il dado e scarica sugli altri giocatore tanti barili quanti il risultato del dado. Il giocatore è libero di scaricare i barili divindendoli su più giocatori. Se il giocatore deve scaricare più barili di quelli presenti nel suo _deposito_, dopo aver scaricato tutti i quelli a sua disposizione pesca la differenza di barili che avrebbe dovuto scaricare o dal centro del tavolo, se vi sono _barili in bilico_ in gioco, o dai _depositi_ degli altri giocatori e li aggiunge al proprio.

__
#### 2 : BARILI ESPLOSIVI
il giocatore ritira il dado ed elimina dal gioco tanti barili quanto il risultato. Può eliminare sia barili presente nel proprio deposito che _barili in bilico_ in mezzo al tavolo (se presenti);

__
#### 3 : BARILI IN BILICO
se il tavolo è vuoto il giocatore posiziona 1 _barile in bilico_ in mezzo al tavolo e termina il turno. Se sul tavolo sono già presenti n _barili in bilico_ il giocatore deve mettere in bilico in mezzo al tavolo il numero di barili già presenti +1. Il primo giocatore che non ha abbastanza barili da mettere in bilico (n+1) riceve tutti i barili presenti in mezzo al tavolo;

__
#### 4 : SCAMBIABARILE
scambia tutti i tuoi barili con i barili di un altro giocatore a tua scelta.

Nel caso in cui un giocatore debba scaricare o far esplodere più barili di quelli in suo possesso, pesca dai barili esplosi e aggiunge alla sua mano la differenza di barili che avrebbe dovuto scaricare/eliminare.

### Fine
Il gioco termina quando un giocatore riesce a scaricare, far esplodere o mettere in bilico esattamente tutti i suoi barili.